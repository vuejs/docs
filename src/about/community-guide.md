---
outline: deep
---

# Przewodnik po społeczności  {#community-guide}

Społeczność Vue rośnie niezwykle szybko i jeśli to czytasz, jest duża szansa, że jesteś gotowy, aby do niej dołączyć. Więc... witamy!

Teraz odpowiemy zarówno na pytanie, co społeczność może zrobić dla Ciebie, jak i co Ty możesz zrobić dla społeczności.

## Zasoby {#resources}

### Kodeks postępowania {#code-of-conduct}

Nasz [Kodeks postępowania](/about/coc) jest przewodnikiem, który ułatwia wzbogacenie nas wszystkich oraz społeczności technicznej, w których uczestniczymy.

### Bądź na bieżąco {#stay-in-the-know}

- Śledź nasze [oficjalne konto na Twitterze](https://twitter.com/vuejs).
- Obserwuj naszych [członków zespołu](./team) na Twitterze lub GitHubie.
- Śledź [dyskuje RFC](https://github.com/vuejs/rfcs).
- Subskrybuj [oficjalnego bloga](https://blog.vuejs.org/).

### Uzyskaj wsparcie {#get-support}

- [Discord Chat](https://discord.com/invite/vue): Miejsce, gdzie deweloperzy Vue mogą spotykać się i rozmawiać w czasie rzeczywistym.
- [Forum](https://forum.vuejs.org/): Najlepsze miejsce do zadawania pytań i uzyskiwania odpowiedzi na temat Vue i jego ekosystemu.
- [DEV Community](https://dev.to/t/vue): Udostępniaj i dyskutuj na tematy związane z Vue na Dev.to.
- [Meetupy](https://events.vuejs.org/meetups): Chcesz znaleźć lokalnych entuzjastów Vue takich jak Ty? Interesuje Cię zostanie liderem społeczności? Mamy potrzebną pomoc i wsparcie, którego potrzebujesz!
- [GitHub](https://github.com/vuejs): Jeśli masz błąd do zgłoszenia lub funkcję do zażądania, do tego służą zgłoszenia na GitHubie. Proszę, przestrzegaj zasad określonych w szablonie zgłoszenia każdego repozytorium.
- [Społeczność na Twitterze (nieoficjalna)](https://twitter.com/i/communities/1516368750634840064): Społeczność na Twitterze, gdzie możesz spotkać innych entuzjastów Vue, uzyskać pomoc lub po prostu porozmawiać o Vue.

### Odkrywaj ekosystem {#explore-the-ecosystem}

- [Strona Awesome Vue](https://github.com/vuejs/awesome-vue): Zobacz, jakie niesamowite zasoby zostały opublikowane przez innych niesamowitych ludzi.
- [Vue Telescope Explorer](https://vuetelescope.com/explore): Odkrywaj strony internetowe stworzone za pomocą Vue, z wglądem w to, jakich frameworków i bibliotek używają.
- [Made with Vue.js](https://madewithvuejs.com/): Prezentacje projektów i bibliotek stworzonych za pomocą Vue.
- [Subforum "Show and Tell"](https://github.com/vuejs/core/discussions/categories/show-and-tell): Kolejne świetne miejsce, aby zobaczyć, co inni zbudowali z myślą o rozwijającym się ekosystemie Vue.

## Co możesz zrobić {#what-you-can-do}

### Pomagaj innym użytkownikom {#help-fellow-users}

Wkład w kod nie jest jedyną formą wkładu w społeczność Vue. Odpowiadanie na pytania innych użytkowników Vue na Discordzie lub forum również jest uważane za cenny wkład.

### Pomagaj w triażu zgłoszeń {#help-triage-issues}

Triaż zgłoszenia oznacza zbieranie brakujących informacji, uruchamianie reprodukcji, weryfikowanie ważności zgłoszenia i badanie przyczyny problemu.

Codziennie otrzymujemy wiele zgłoszeń w [naszych repozytoriach na GitHubie](https://github.com/vuejs). Nasze zasoby są ograniczone w porównaniu do liczby użytkowników, więc sam triaż zgłoszeń może wymagać ogromnego wysiłku ze strony zespołu. Pomagając nam w triażu zgłoszeń, pomagasz nam działać bardziej efektywnie, co pozwala nam poświęcać czas na prace o wyższym priorytecie.

Nie musisz dokonywać triażu zgłoszenia z zamiarem jego naprawienia (choć to też byłoby miłe). Dzielenie się wynikiem Twojego śledztwa, na przykład commitem, który doprowadził do błędu, może już zaoszczędzić nam mnóstwo czasu.

### Wkład w kod {#contribute-code}

Wnoszenie poprawek błędów lub nowych funkcji to najbardziej bezpośrednia forma wkładu, jaką możesz wnieść.

Repozytorium główne Vue zawiera [przewodnik dotyczący wkładu](https://github.com/vuejs/core/blob/main/.github/contributing.md), który zawiera wytyczne dotyczące pull requestów oraz informacje dotyczące konfiguracji budowania wysokopoziomowej architektury. Inne repozytoria podprojektów mogą również zawierać własne przewodniki dotyczący wkładu - upewnij się, że je przeczytałeś przed złożeniem pull requestów.

Poprawki błędów są zawsze mile widziane. W przypadku nowych funkcji najlepiej najpierw omówić przypadek użycia i szczegóły implementacji w [repozytorium RFC](https://github.com/vuejs/rfcs/discussions).

### Podziel się (i buduj) swoim doświadczeniem {#share-and-build-your-experience}

Oprócz odpowiadania na pytania i udostępniania zasobów na forum i czacie, istnieje kilka mniej oczywistych sposobów na dzielenie się i poszerzanie wiedzy:

- **Twórz materiały edukacyjne.**  Często mówi się, że najlepszym sposobem na naukę jest nauczanie. Jeśli robisz coś interesującego z Vue, pogłęb swoje umiejętności, pisząc post na blogu, tworząc warsztat czy nawet publikując gist, który udostępnisz w mediach społecznościowych.
- **Obserwuj repozytorium na którym Ci zależy.** Dzięki temu otrzymasz powiadomienia za każdym razem, gdy w repozytorium pojawi się jakaś aktywność, co daje Ci wgląd w trwające dyskusje i nadchodzące funkcje. To fantastyczny sposób na rozwijanie swoich umiejętności, aby móc pomagać w rozwiązywaniu problemów i pull requestów.

### Tłumaczenie dokumentacji {#translate-docs}

Mam nadzieję, że właśnie teraz czytasz to zdanie w swoim preferowanym języku. Jeśli nie, czy chciałbyś nam pomóc osiągnąć ten cel?

Zobacz [przewodnik po tłumaczeniach](/translations/) aby uzyskać więcej szczegółów jak możesz się zaangażować.

### Stań się liderem społeczności {#become-a-community-leader}

Jest wiele rzeczy, które możesz zrobić, aby pomóc w rozwoju Vue w Twojej społeczności:

- **Prezentuj na lokalnych spotkaniach.** Bez względu na to, czy chodzi o wygłoszenie prezentacji czy prowadzenie warsztatów, możesz przyczynić się do rozwoju zarówno nowych, jak i doświadczonych deweloperów Vue w Twojej społeczności.
- **Załóż własne spotkanie.** Jeśli nie ma jeszcze spotkań Vue w Twojej okolicy, możesz założyć własne! Skorzystaj z [materiałow dostępnych na events.vuejs.org](https://events.vuejs.org/resources/#getting-started) aby uzyskać suckes!
- **Pomóż organizatorom spotkań.** Zawsze jest miejsce na dodatkową pomoc przy organizacji wydarzeń, dlatego zaoferuj pomoc lokalnym organizatorom, aby każde spotkanie było udane.

Jeśli masz pytania dotyczące zaangażowania się w lokalną społeczność Vue, skontaktuj się z nami na Twitterze pod adresem [@vuejs_events](https://www.twitter.com/vuejs_events)!
